# Wetboek

### Artikel I - Toepassing

1. Het wetboek van Nevaro Roleplay is van toepassing op het gehele grondgebied van de stad Nevaro.
2. Aanvullend op alle beschreven gevallen in dit wetboek is het Nederlands recht van toepassing.
   
### Artikel II - Geldigheid

1. Bij verandering van een wetgeving na het tijdstip waarop het feit begaan is, wordt voor de verdachte de meest gunstigste bepalingen toegepast.
2. Het is voor een staff-lid niet toegestaan om mee te beslissen over een zaak die over hunzelf, vrienden en/of familie gaat. Dit om te versterken dat een zaak op een eerlijke en rechtvaardige manier behandeld wordt.
3. Minderjarigen worden binnen Nevaro op dezelfde manier behandeld als volwassenen. Alle bepalingen, straffen en dergelijke zijn ook van toepassing op hen. Minderjarigen hebben dezelfde rechten en plichten als volwassenen. Het jeugdstrafrecht is in Nevaro niet van toepassing.
   
### Artikel III - Verjaring van het strafbaar feit

1. Strafbare feiten verjaren na een periode van 30 dagen.

### Artikel IV - Strafbepaling

1. Straffen zijn vastgesteld en opgenomen per artikel. Hieronder vallen:
- Officiele waarschuwingen
- Taakstraffen
- Gevangenisstraffen
- Inbeslagnames
- Geldboetes
3. Een opgelegde straf is nooit hoger dan de vastgestelde waarden.
4. Een straf kan wel verhoogd worden door het stapelen van overtredingen.
5. Indien er sprake is van meerdere slachtoffers van een geweldsdelict, dan wordt er voor elk extra slachtoffer 25% van de oorspronkelijke straf bij de uiteindelijke straf toegevoegd. Bij 2 slachtoffers zal er dus sprake zijn van een strafverhoging van 25% van de normale strafmaat, en zo verder.
6. Indien er sprake is van meermaals gepleegde exact dezelfde strafbare feiten waarbij er sprake is van andere omstandigheden, dan wordt er voor elk extra delict 50% van de oorspronkelijke straf van het delict toegevoegd bij de totaalstraf.
7. Er geldt een maximumcelstraf van 120 maanden. Als er volgens het wetboek meer dan 120 maanden aan de verdachte opgelegd (mogen) worden, dan wordt de boete verhoogd. De boete wordt verhoogd met €250,- per extra maand boven de 120 maanden met een maximum van €30.000,-.
8. Een straf kan ook verlaagd worden door verzachtende omstandigheden.
9. Een straf kan geheel of gedeeltelijk kwijtgescholden worden op basis van uitsluitingsgronden.
   
### Artikel V - Inbeslagnames en invorderingen

1. Wanneer een strafbaar feit gepleegd is met een goed, of wanneer een goed uit een strafbaar feit is verkregen, kan deze in beslag worden genomen:
   
a. De keuze voor inbeslagname is ter beoordeling van de politie;
   
b. Verwerking van de in beslag genomen goederen (behalve voertuigen) geschiedt volgens richtlijn van de Politie.
3. Wanneer een voertuig in beslag wordt genomen vanwege een strafbaar feit:
   
a. Kan deze maximaal drie (3) dagen worden vastgehouden voor onderzoek, in deze 3 dagen heeft de politie de tijd om de bewijzen te verzamelen en beschikbaar te stellen;
   
b. Zal deze, nadat bewijsbaar is aangetoond dat het voertuig onderdeel was van een strafbaar feit, uitgekocht kunnen worden op basis van de ernst van het strafbaar feit, 24 uur nadat de inbeslagname is geregistreerd in de politiesystemen;
   
c. Zal deze, wanneer, met inachtneming van de vorige regel, het voertuig tevens uit het water moest worden gehaald, uitgekocht kunnen worden op toevoeging van 10% op het basisuitkooppercentage;
   
d. Zal deze kosteloos worden teruggegeven als er na 3 dagen tijd niet voldoende bewijs is voor de inbeslagname, als een advocaat op de 3e dag pas de hOvj/Ovj benaderd, heeft de hOvj/Ovj het recht om een extra 48 uur te nemen voor extra bewijs op te vragen als dat er zou zijn;
   
e. Zal deze kosteloos worden teruggegeven indien aan is getoond dat het voertuig als gestolen is opgegeven voor de tijd van het gepleegde strafbaar feit. Het opgeven als gestolen moet worden gedaan door middel van aangifte bij een ambtenaar in functie;
   
f. Wanneer het goed bewijsbaar onderdeel was van het strafbare feit en de eigenaar daarvan overleden is, dan zal het voertuig ook uitgekocht moeten worden volgens de standaardregels;
   
g. Wanneer een advocaat een hOvj of Ovj inschakeld heeft deze altijd het recht om 48 uur de tijd te krijgen om bewijs op te vragen vanaf het moment dat hij of zij ingeschakeld wordt. Deze 48 uur kunnen dus ook het maximum van 3 dagen/ 72 uur verlengen als de hOvj of Ovj pas op de 3e dag wordt ingeschakeld. Indien de officier op de 1ste dag wordt ingeschakeld, dan is lid a leidend en mag deze 48 uur niet gebruikt worden om de maximum duur van 3 dagen te verlengen;
   
h. Er kan alleen in beroep gegaan worden tegen een inbeslagname door middel van een advocaat. Het voertuig kan er alleen uitgehaald worden als er een advocaat betrokken is, of d.m.v. het klachtenformulier;
   
i. Uitzonderingsgrond voor teruggave van het voertuig is, indien het een voertuig betreft zoals omschreven in Artikel III-14 Illegale voertuigen of indien een voertuig voor de vierde keer in beslag wordt genomen. In dit geval zal het voertuig worden vernietigd of verkocht. Ook voertuigen die langer dan veertien (14) dagen in de opslag staan, zullen worden vernietigd of verkocht. Dit laatste geldt niet indien er bezwaar is aangetekend via het klachtenformulier van de politie.
5. Geldige redenen voor inbeslagname zijn:
   
a. Plegen van een strafbaar feit uit het wetboek van Nevaro waarbij het goed direct of indirect betrokken is, behalve fout parkeren en een snelheidsovertreding met uitzondering zoals beschreven in lid E van dit artikel;
   
b. Plegen van een misdrijf uit de Nederlandse wetgeving waarbij het goed direct of indirect betrokken is;
   
c. Niet stoppen voor stopteken gegeven door middel van een politietransparant of rode lamp;
   
d. Niet voldoen aan (verkeers)aanwijzing van bevoegde en als zodanig kenbare opsporingsambtenaar;
   
e. Snelheidsovertreding van meer dan 100% van de maximumsnelheid;
   
f. Op de openbare weg rijden met een voertuig met daarop een WOK-status.
7. Er geldt een basisuitkooppercentage van 10% indien er sprake is van een verkeersdelict.
8. Er geldt een basisuitkooppercentage van 20% indien er sprake is van een ander delict dan een verkeersdelict.
9. Alle bovenstaande leden gelden ook voor helikopters en vliegtuigen.
10. Meerdere notities voor het vliegen zonder vliegbrevet zal resulteren in een inbeslagname van het voertuig.
   
### Artikel VI - Consultatierecht

1. Krachtens artikel 6 van het Europees Verdrag voor de Rechten van de Mens is het een verdachte, voorafgaand aan een verhoor, toegestaan consultatie te ontvangen van zijn of haar voorkeursadvocaat.
2. Indien de voorkeursadvocaat genoemd in lid 1 niet beschikbaar is, is een vervangend advocaat afdoende om te voldoen aan dit recht.
3. Indien de verdachte verkiest zelf een voorkeursadvocaat op te roepen zijn de kosten van consultatie en rechtsbijstand voor rekening van de verdachte;
4. Indien de oproep zoals genoemd in lid 3 niet mogelijk blijkt, of de verdachte weigert een advocaat op te roepen, dan is de verbalisant verplicht tot het oproepen van een advocaat voor de verdachte;
5. Uitsluitingsgrond voor lid 4 is wanneer verdachte expliciet en ondubbelzinnig afziet van zijn of haar recht tot consultatie.
   
### Artikel VII - Algemene rechtsbeginselen

1. De algemene rechtsbeginselen stellen eisen en scheppen kaders aan beleid of regelgeving. Beleid of regelgeving dat onvoldoende aansluit op algemene rechtsbeginselen kan onderhevig zijn aan uitsluiting of verwerping.
2. Onder de algemene rechtsbeginselen wordt verstaan:
   
a. Subsidiariteit, het toepassen van maatregelen en acties die het minst bezwarend zijn;
   
b. Proportionaliteit, het in verhouding hebben en houden van acties, sancties en beslissingen ten opzichte van het (mogelijk) gepleegde feit;
   
c. Behoorlijk Bestuur, gebaseerd op de beginselen van vertrouwen, rechtszekerheid, gelijkheid en onpartijdigheid;
   
d. Legaliteit, waarbij het overheidsoptreden dat ingrijpt op de rechten en plichten (persoonlijke levenssfeer) van burgers moet berusten op een wettelijke grondslag;
   
e. Kenbaarheid van regelgeving, waarbij burgers in staat gesteld moeten zijn kennis te nemen van regelgeving;
   
f. Redelijkheid en billijkheid, waarbij als factor de redelijkheid en rechtmatigheid als ongeschreven regel dient te gelden bij overeenkomsten en situaties;
   
g. Hoor en wederhoor, waarbij alle partijen recht hebben om hun zegje te doen;
   
h. Onschuldpresumptie, waarbij een verdachte onschuldig is tot het tegendeel bewezen is;
   
i. Détournement de pouvoir, waarbij de wet alleen mag toegepast worden waar deze voor bedoeld is;
   
j. Ne bis in idem, waarbij iemand niet tweemaal veroordeeld mag worden voor hetzelfde feit;
   
k. Het schutznorm-beginsel, waarbij er geen rechtsgevolg of sanctie wordt gekoppeld aan een vormfout als de verdachte niet zelf is getroffen in een (verdedigings)belang dat door het geschonden vormvoorschrift wordt beschermd.

### Artikel VIII - Medeplichtigheid en medeplegen

1. Als medeplichtigen van een strafbaar feit worden gestraft:
   
a. zij die opzettelijk behulpzaam zijn bij het plegen van het misdrijf;
   
b. zij die opzettelijk gelegenheid, middelen of inlichtingen verschaffen tot het plegen van het misdrijf;
   
c. zij die opzettelijk het misdrijf bevorderen of makkelijker maken.
3. Er is sprake van medeplichtigheid als de verdachte behulpzaam is geweest bij het plegen van het strafbare feit van een ander persoon. Bij medeplichtigheid is de rol van de medeplichtige duidelijk kleiner dan de rol van de hoofdverdachte.
4. Bij medeplichtigheid aan een strafbaar feit wordt de straf met 33% verminderd.
5. Als daders van een strafbaar feit worden gestraft:
   
a. zij die het feit plegen, doen plegen of medeplegen;
   
b. zij die door giften, beloften, misbruik van gezag, geweld, bedreiging, of misleiding of door het verschaffen van gelegenheid, middelen of inlichtingen het feit opzettelijk uitlokken.
7. Er is sprake van medeplegen indien twee of meer personen gezamenlijk een strafbaar feit plegen, waarbij er sprake is van een bewuste en nauwe samenwerking. Het draait hierbij voornamelijk om een samenwerking.
8. Daders en medeplichtigen van een strafbaar feit worden gestraft volgens de strafbepaling van het desbetreffende artikel.
9. Indien er onduidelijkheid is over medeplegen of medeplichtigheid tijdens een strafzaak dan kan een Hulpofficier van Justitie, Officier van Justitie of in uiterste gevallen een rechter hierover een eindoordeel vellen.

### Artikel IX - Voorhechtenis

1. Voorhechtenis is alleen toegestaan voor feiten waar een celstraf op staat.
2. Voorhechtenis kan alleen gegeven worden indien er wettig overtuigend bewijs is dat de verdachte een strafbaar feit heeft begaan.
3. De maximale periode van de voorhechtenis is 24 uur. Dit kan maximaal verlengt worden tot 72 uur voorarrest door een hOvJ.
