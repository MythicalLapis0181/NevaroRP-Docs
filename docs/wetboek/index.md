# Wetboek Nevaro Roleplay

---

## Artikel I – Toepassing

1. Het wetboek van **Nevaro Roleplay** is van toepassing op het gehele grondgebied van de stad Nevaro.
2. Aanvullend op alle beschreven gevallen in dit wetboek is het **Nederlands recht** van toepassing.

---

## Artikel II – Geldigheid

1. Bij verandering van wetgeving na het tijdstip waarop het feit is begaan, wordt voor de verdachte de **meest gunstige bepaling** toegepast.
2. Het is een stafflid niet toegestaan mee te beslissen over een zaak die betrekking heeft op henzelf, vrienden en/of familie, teneinde een eerlijke en rechtvaardige behandeling te waarborgen.
3. Minderjarigen worden binnen Nevaro gelijkgesteld aan volwassenen. Het **jeugdstrafrecht is niet van toepassing**.

---

## Artikel III – Verjaring

1. Strafbare feiten verjaren na een periode van **dertig (30) dagen**.

---

## Artikel IV – Strafbepaling

1. Straffen zijn vastgesteld per artikel en kunnen bestaan uit:
   
   - Officiële waarschuwingen  
   - Taakstraffen  
   - Gevangenisstraffen  
   - Inbeslagnames  
   - Geldboetes  

2. Een opgelegde straf overschrijdt nooit de vastgestelde maximumwaarden.
3. Straffen kunnen worden verhoogd door **stapeling van overtredingen**.
4. Bij meerdere slachtoffers van een geweldsdelict wordt per extra slachtoffer **25% van de oorspronkelijke straf** toegevoegd.
5. Bij herhaaldelijk plegen van hetzelfde strafbare feit onder andere omstandigheden wordt per extra delict **50% van de oorspronkelijke straf** toegevoegd.
6. De maximale gevangenisstraf bedraagt **120 maanden**.  
   - Overschrijding resulteert in een boeteverhoging van **€250 per extra maand**, met een maximum van **€30.000**.
7. Straffen kunnen worden verlaagd bij **verzachtende omstandigheden**.
8. Straffen kunnen geheel of gedeeltelijk worden kwijtgescholden op basis van **uitsluitingsgronden**.

---

## Artikel V – Inbeslagnames en invorderingen

### Lid 1 – Algemene bepalingen

1. Goederen die zijn verkregen door of gebruikt bij een strafbaar feit kunnen in beslag worden genomen.
   
   a. De keuze tot inbeslagname is ter beoordeling van de politie.  
   b. Verwerking van in beslag genomen goederen (met uitzondering van voertuigen) geschiedt conform politierichtlijnen.

---

### Lid 2 – Inbeslagname van voertuigen

1. Een voertuig kan maximaal **drie (3) dagen** worden vastgehouden voor onderzoek.
2. Binnen deze termijn verzamelt de politie bewijsmateriaal.
3. Na bewijs kan het voertuig worden uitgekocht op basis van de ernst van het strafbare feit, **24 uur** na registratie.
4. Indien het voertuig uit water moest worden gehaald, wordt het uitkooppercentage verhoogd met **10%**.
5. Het voertuig wordt kosteloos teruggegeven indien:
   
   a. Na drie dagen onvoldoende bewijs aanwezig is;  
   b. Het voertuig als gestolen stond geregistreerd vóór het strafbare feit;  
   c. De eigenaar is overleden, waarna standaard uitkoopregels gelden.

6. Indien een advocaat een (H)OvJ inschakelt, kan maximaal **48 uur extra** worden toegekend voor bewijsvergaring.
7. Beroep tegen inbeslagname is uitsluitend mogelijk via een advocaat of klachtenformulier.
8. Uitzondering:
   
   - Voertuigen zoals bedoeld in *Artikel III-14*  
   - Voertuigen die voor de **vierde keer** in beslag worden genomen  
   - Voertuigen langer dan **14 dagen** in opslag  

   Deze worden vernietigd of verkocht, tenzij bezwaar is aangetekend.

---

### Lid 3 – Geldige gronden voor inbeslagname

1. Inbeslagname is toegestaan bij:
   
   a. Strafbare feiten uit dit wetboek  
   b. Misdrijven uit de Nederlandse wetgeving  
   c. Vluchten voor een stopteken  
   d. Het niet opvolgen van een ambtelijk bevel  
   e. Snelheidsovertredingen van meer dan **100%**  
   f. Voertuigen met een **WOK-status**

2. Het basisuitkooppercentage bedraagt:
   
   - **10%** bij verkeersdelicten  
   - **20%** bij overige delicten

3. Deze bepalingen zijn ook van toepassing op **helikopters en vliegtuigen**.

---

## Artikel VI – Consultatierecht

1. Iedere verdachte heeft voorafgaand aan een verhoor recht op consultatie van een advocaat.
2. Indien de voorkeursadvocaat niet beschikbaar is, volstaat een vervangend advocaat.
3. Indien de verdachte zelf een advocaat oproept, zijn de kosten voor eigen rekening.
4. Indien dit niet mogelijk is, is de verbalisant verplicht een advocaat op te roepen.
5. Afstand van dit recht is alleen geldig indien dit **expliciet en ondubbelzinnig** gebeurt.

---

## Artikel VII – Algemene rechtsbeginselen

De volgende beginselen zijn leidend binnen Nevaro Roleplay:

- Subsidiariteit  
- Proportionaliteit  
- Behoorlijk bestuur  
- Legaliteit  
- Kenbaarheid van regelgeving  
- Redelijkheid en billijkheid  
- Hoor en wederhoor  
- Onschuldpresumptie  
- *Ne bis in idem*  
- Détournement de pouvoir  

---

## Artikel VIII – Medeplichtigheid en medeplegen

1. Medeplichtigen zijn zij die opzettelijk:
   
   a. behulpzaam zijn;  
   b. middelen of inlichtingen verschaffen;  
   c. het misdrijf bevorderen.

2. Medeplichtigheid resulteert in een **strafvermindering van 33%**.
3. Medeplegen vereist een **bewuste en nauwe samenwerking**.
4. Bij twijfel beslist een (H)OvJ, OvJ of rechter.

---

## Artikel IX – Voorhechtenis

1. Voorhechtenis is uitsluitend toegestaan bij feiten waarop een gevangenisstraf staat.
2. Wettig en overtuigend bewijs is vereist.
3. De maximale duur bedraagt **24 uur**, verlengbaar tot **72 uur**.
