# Wetboek Algemene Bepalingen & Rechtspraak (WABR)

<div class="wetboek-content" markdown>

### Hoofdstuk I: Reikwijdte en Toepasselijkheid

## **Artikel I:**
De wetgeving in dit wetboek is van toepassing op het gehele grondgebied van de staat, inclusief alle publieke ruimten, private eigendommen en wateren.
## **Artikel II:**
Ieder persoon die zich binnen de landgrenzen van de staat bevindt, wordt geacht de wet te kennen. Onwetendheid is geen excuus voor wetsovertreding.
## **Artikel III:**
De wet is gelijk voor iedereen. Rang, stand, beroep of vermogen bieden geen uitzonderingspositie voor strafrechtelijke vervolging.

### Hoofdstuk II: Definities

## **Artikel IV:**
**Ambtenaar in Functie:** Een persoon werkzaam voor een overheidsinstantie (Politie, Ambulancedienst, Pechhulp) die op dat moment geüniformeerd of herkenbaar de dienst uitvoert.
## **Artikel V:**
**Publieke Ruimte:** Alle locaties die vrij toegankelijk zijn voor het publiek, waaronder wegen, pleinen, parken en overheidsgebouwen.
## **Artikel VI:**
**Heterdaad:**
Een situatie waarin een strafbaar feit wordt ontdekt terwijl het wordt begaan of terstond nadat het is begaan.

### Hoofdstuk III: Grondrechten en Rechtsbijstand

## **Artikel VII:**
Eenieder heeft recht op een eerlijk proces. Een verdachte is onschuldig tot het tegendeel door een rechter of bevoegd ambtenaar is bewezen.
## **Artikel VIII:**
Bij een aanhouding heeft de verdachte recht op:
1. Informatie over de reden van de aanhouding (de cautie).
2. Het recht om te zwijgen.
3. Rechtsbijstand (een advocaat). Indien er geen advocaat beschikbaar is, kan de verhoring onder strikte voorwaarden worden voortgezet.


## **Artikel IX:**
De politie mag een verdachte maximaal zestig (60) minuten vasthouden voor onderzoek, tenzij er sprake is van verlenging door een officier van justitie of rechter-commissaris.

### Hoofdstuk IV: Bevoegdheden van Handhaving

## **Artikel X:**
**Staande houden:** Een ambtenaar mag een persoon staande houden om naar diens identiteitspapieren te vragen indien daar een redelijke aanleiding voor is.
## **Artikel XI:**
**Aanhouden:** Een ambtenaar mag een persoon aanhouden (boeien en overbrengen naar het bureau) indien er een redelijk vermoeden is van een gepleegd strafbaar feit.
## **Artikel XII:**
**Fouillering:**
1. **Veiligheidsfouillering:** Het controleren op wapens bij direct gevaar.
2. **Insluitingsfouillering:** Het volledig doorzoeken van een persoon voor het betreden van de cel.


## **Artikel XIII:**
**Betreden van Woningen:** Het betreden van een private woning is enkel toegestaan met een officieel bevel tot binnentreding, óf bij een heterdaad situatie waarbij het gevaar voor de samenleving direct is.

### Hoofdstuk V: Strafbepalingen

## **Artikel XIV:**
Straffen kunnen bestaan uit geldboetes, gevangenisstraffen, taakstraffen of het intrekken van licenties (zoals het rijbewijs).
## **Artikel XV:**
**Cumulatie:** Bij meerdere overtredingen worden de boetes en celstraffen bij elkaar opgeteld, tenzij een rechter anders bepaalt.
## **Artikel XVI:**
**Recidive:** Indien een verdachte binnen een korte periode (bijv. 48 uur) herhaaldelijk hetzelfde strafbare feit pleegt, kan de straf met 50% worden verhoogd.
</div>
